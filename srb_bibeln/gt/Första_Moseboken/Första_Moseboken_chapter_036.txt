1 Detta är Esaus fortsatta historia, densamme som Edom. 2 Esau tog sina hustrur bland Kanaans döttrar: Ada, hetiten Elons dotter, och Oholibama, dotter till Ana och dotter till hiveen Sibon, 3 och Basemat, dotter till Ismael och syster till Nebajot. 4 Och Ada födde Elifas åt Esau och Basemat födde Reguel. 5 Oholibama födde Jeus, Jalam och Kora. Dessa var Esaus barn, som föddes åt honom i Kanaans land. 6 Så tog Esau sina hustrur, sina söner och sina döttrar och alla personer som fanns i hans hus, sin boskap och alla sina djur och all sin egendom, som han hade förvärvat i Kanaans land, och flyttade till ett annat land, bort från sin bror Jakobs åsyn. 7 För deras ägodelar var så stora, att de inte kunde bo tillsammans. Landet där de nu bodde som främlingar räckte inte till åt dem på grund av deras boskapshjordar. 8 Så bosatte sig Esau i Seirs bergsbygd. Esau är densamme som Edom. 9 Detta är Esaus fortsatta historia, stamfar till edomiterna i Seirs bergsbygd. 10 Dessa är namnen på Esaus barn: Elifas, son till Esaus hustru Ada, Reguel, son till Esaus hustru Basemat. 11 Elifas söner var: Teman, Omar, Sefo, Gatam och Kenas. 12 Timna var Elifas, Esaus sons, bihustru, och hon födde Amalek åt Elifas. Dessa var barn till Esaus hustru Ada. 13 Reguels barn var dessa: Nahat, Sera, Samma och Missa. Dessa var söner till Esaus hustru Basemat. 14 Och dessa var barn till Esaus hustru Oholibama, dotter till Ana, Sibons dotter, vilka hon födde åt Esau: Jeus, Jalam och Kora. 15 Dessa var stamfurstarna bland Esaus barn: Esaus förstfödde son Elifas barn var dessa: fursten Teman, fursten Omar, fursten Sefo, fursten Kenas, 16 fursten Kora, fursten Gatam, fursten Amalek. Dessa var de stamfurstar, som härstammade från Elifas i Edoms land. Dessa var Adas barn. 17 Och dessa var Reguels barn, Esaus söner: fursten Nahat, fursten Sera, fursten Samma, fursten Missa. Dessa var de stamfurstar, som härstammade från Reguel i Edoms land och var söner till Esaus hustru Basemat. 18 Dessa var Esaus hustru Oholibamas barn: fursten Jeus, fursten Jalam och fursten Kora. Dessa var de furstar, som härstammade från Oholibama, Anas dotter och Esaus hustru. 19 Dessa var Esaus barn och deras furstar. Han är densamme som Edom. 20 Dessa var horeens Seirs barn som bodde i landet: Lotan, Sobal, Sibon, Ana, 21 Dison, Eser och Disan. Dessa var horeernas, Seirs barns, furstar i Edoms land. 22 Lotans söner var Hori och Hemam, och Lotans syster hette Timna. 23 Och Sobals söner var dessa: Alvan, Manahat, Ebal, Sefo och Onam. 24 Sibons söner var dessa: Aja och Ana. Det var denne Ana, som fann de varma källorna i öknen, då han vaktade åsnorna åt sin far Sibon. 25 Dessa var Anas barn: Disan och Oholibama, Anas dotter. 26 Disons barn var dessa: Hemdan, Esban, Jitran och Keran. 27 Dessa var Esers barn: Bilhan, Saavan och Akan. 28 Disans barn var dessa: Us och Aran. 29 Horeernas furstar var dessa: fursten Lotan, fursten Sobal, fursten Sibon, fursten Ana, 30 fursten Dison, fursten Eser och fursten Disan. Dessa var horeernas furstar bland deras furstar i Seirs land. 31 Detta var de kungar, som regerade i Edoms land, innan någon kung hade regerat över Israels barn. 32 Beors son Bela var kung i Edom, och hans stad hette Dinhaba. 33 När Bela dog blev Jobab, Seras son från Bosra kung i hans ställe. 34 När Jobab dog blev Husam från temaneernas land kung i hans ställe. 35 När Husam dog, blev Hadad, Bedads son, kung i hans ställe. Det var han som slog midjaniterna på Moabs mark, och hans stad hette Avit. 36 När Hadad dog, blev Samla från Masreka kung i hans ställe. 37 När Samla dog blev Saul från Rehobot vid floden kung i hans ställe. 38 När Saul dog blev Baal-Hanan, Akbors son, kung i hans ställe. 39 När Akbors son Baal-Hanan dog blev Hadar kung i hans ställe. Hans stad hette Pagu och hans hustru hette Mehetabel, dotter till Matred, som var dotter till Me-Sahab. 40 Detta är namnen på Esaus furstar efter deras släkter och orter med deras namn: fursten Timna, fursten Alva, fursten Jetet, 41 fursten Oholibama, fursten Ela, fursten Pinon, 42 fursten Kenas, fursten Teman, fursten Mibsar, 43 fursten Magdiel och fursten Iram. Dessa är Edoms furstar efter deras boplatser i det land som de ägde. Denne Esau var far till edomiterna.
