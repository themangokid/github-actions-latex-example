1 Detta är boken om Adams* fortsatta historia. När Gud skapade människan, gjorde han honom lik Gud. 2 Till man och kvinna skapade han dem och välsignade dem och kallade dem människa, på den dag då de var skapade. 3 När Adam var 130 år gammal blev han far till en son, som var lik honom, efter hans bild, och gav honom namnet Set. 4 Efter att han hade blivit far till Set, blev Adams dagar 800 år, och han fick söner och döttrar. 5 Adams hela ålder som han levde blev 930 år, sedan dog han. 6 När Set var 105 år blev han far till Enos. 7 Efter Enos födelse levde Set 807 år och blev far till söner och döttrar. 8 Sets hela livstid blev 912 år, sedan dog han. 9 När Enos var 90 år blev han far till Kenan. 10 Efter Kenans födelse levde Enos 815 år och blev far till söner och döttrar. 11 Enos hela livstid blev 905 år, sedan dog han. 12 När Kenan var 70 år gammal blev han far till Mahalalel. 13 Efter Mahalalels födelse levde Kenan 840 år och blev far till söner och döttrar. 14 Kenans hela livstid blev 910 år, sedan dog han. 15 När Mahalalel var 65 år blev han far till Jered. 16 Efter Jereds födelse levde Mahalalel 830 år och blev far till söner och döttrar. 17 Mahalalels hela livstid blev 895 år, sedan dog han. 18 När Jered var 162 år blev han far till Hanok*. 19 Efter Hanoks födelse levde Jered 800 år och blev far till söner och döttrar. 20 Jereds hela livstid blev 962 år, sedan dog han. 21 När Hanok var 65 år blev han far till Metusela. 22 Efter Metuselas födelse vandrade* Hanok med Gud i 300 år och blev far till söner och döttrar. 23 Hanoks hela livstid blev 365 år. 24 Efter att Hanok hade vandrat med Gud fanns han inte mer, för Gud hämtade honom. 25 När Metusela var 187 år blev han far till Lemek. 26 Efter Lemeks födelse levde Metusela 782 år och blev far till söner och döttrar. 27 Metuselas* hela livstid blev 969 år, sedan dog han. 28 När Lemek var 182 år blev han far till en son. 29 Han gav honom namnet Noa* och sa: Denne ska ge oss vila från vårt arbete och våra händers möda på jorden, som HERREN har förbannat. 30 Efter Noas födelse levde Lemek 595 år och blev far till söner och döttrar. 31 Lemeks hela livstid blev 777 år, sedan dog han. 32 När Noa var 500 år blev han far till Sem, Ham och Jafet.