1 Mose samlade hela församlingen av Israels barn och sa till dem: Detta är vad HERREN har befallt att ni ska göra: 2 I sex dagar ska arbete utföras, men på den sjunde dagen ska vara en helig dag för er, en sabbatsvila åt HERREN. Var och en som utför något arbete på den dagen ska dödas. 3 Ni ska inte tända eld i någon av era boningar på sabbatsdagen.4 Och Mose talade till hela menigheten av Israels barn och sa: Detta är vad HERREN befallt och sagt: 5 Samla in bland er en offergåva till HERREN. Var och en som har ett villigt hjärta, låt honom bära fram en offergåva åt HERREN, guld, silver och koppar, 6 och mörkblått, purpurrött och karmosinrött garn, fint lingarn, och gethår, 7 rödfärgat baggskinn, tahasskinn och akacieträ, 8 olja till ljusstaken, kryddor till smörjelseoljan och till den väldoftande rökelsen, 9 onyxstenar och stenar att sätta på efoden och på bröstskölden. 10 Alla skickliga konsthantverkare bland er ska komma och tillverka allt som HERREN har befallt. 11 Tabernaklet, dess tält och överdrag, dess hakar och dess brädor, tvärbjälkar, stolpar och dess socklar, 12 arken och stängerna till den, nådastolen och förlåten som skyler, 13 bordet och dess stänger och alla dess tillbehör och skådebröden, 14 ljusstaken till att lysa och dess tillbehör och dess lampor och oljan till ljusstaken, 15 och rökelsealtaret och dess stänger och smörjelseoljan och den väldoftande rökelsen och förhänget för ingången till tabernaklet, 16 brännofferaltaret med dess koppargaller, dess stänger och alla dess tillbehör, tvättkaret med dess fot, 17 omhängena till förgården, dess stolpar och socklar och förhänget för porten till förgården, 18 tältpluggarna till tabernaklet och pluggarna till förgården och med deras tältlinor, 19 kläderna till tjänsten i det heliga, de heliga kläderna till prästen Aron, och kläderna till hans söner, för att tjäna som präster. 20 Och hela församlingen av Israels barn gick bort från Mose. 21 Och de kom, var och en som blev manad i sitt hjärta, och var och en som hade en villig ande till detta, bar fram sin offergåva till HERREN för arbetet på uppenbarelsetältet, till all tjänst där, och till de heliga kläderna. 22 Och de kom, både män och kvinnor, alla som hade ett villigt hjärta och bar fram armband, örhängen, ringar, halssmycken, och alla slags föremål av guld, och var och en som offrade bar fram en gåva av guld till HERREN. 23 Var och en som ägde mörkblått, purpurrött och karmosinrött garn, fint lingarn, och gethår, rödfärgat baggskinn och tahasskinn, bar fram det. 24 Var och en som bar fram en gåva av silver och koppar kom med den som en HERRENS offergåva. Och var och en som hade akacieträ hos sig till något tjänstens verk, bar fram det. 25 Alla kvinnor som var skickliga spann med sina händer och bar fram det som de hade spunnit, mörkblått, purpurrött och karmosinrött garn samt fint lingarn. 26 Och alla kvinnor som kände sig manade i sitt hjärta och kunde konsten, spann gethår. 27 Ledarna bar fram onyxstenar och stenar att sätta på efoden och på bröstskölden, 28 och kryddor och olja till belysningen och till smörjelseoljan, och till den väldoftande rökelsen. 29 Varje man och kvinna av Israels barn som hade ett villigt hjärta att offra, bar fram frivilliga gåvor till HERREN för alla slags arbeten som HERREN, genom Mose hand, hade befallt dem att göra.30 Och Mose sa till Israels barn: Se, HERREN har kallat Besalel vid namn, son till Uri, son till Hur, av Juda stam, 31 och har fyllt honom med Guds Ande, med vishet och förstånd och kunskap och skicklighet att utföra allt slags hantverk, 32 att tänka ut konstnärliga arbeten och utföra dem i guld, i silver och i koppar, 33 och till att slipa stenar för infattning och snida i trä och utföra alla slags konstfulla arbeten. 34 Och han har nedlagt i hans hjärta så att han kan undervisa, tillsammans med Oholiab, Ahisamaks son, av Dans stam. 35 Han har fyllt dem med vishet i hjärtat till att utföra alla slags snideriarbeten, konstvävnader och brokiga vävnader i mörkblått, purpurrött och karmosinrött garn och fint lingarn, och vävaren, ja, dem som utför alla slags uppgifter och dem som tänker ut konstfulla arbeten.
