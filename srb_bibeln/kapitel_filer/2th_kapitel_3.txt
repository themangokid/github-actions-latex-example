Till slut, bröder, be för oss att Herrens ord snabbt ska spridas och blir prisat, liksom också hos er,
och att vi blir räddade från dem som uppför sig mycket illa och onda människor. Alla har ju inte tron.
Men Herren är trofast. Han ska styrka och skydda er från det onda.
Och i Herren har vi det förtroendet för er att ni både gör och ska göra det vi föreskriver er.
Och må Herren leda era hjärtan in i Guds kärlek och Kristi uthållighet.
Men vi befaller er, bröder, i vår Herre Jesu Kristi namn, att ni drar er ifrån varje broder som lever oordentligt och inte följer de lärdomar som han har fått av oss.
Ni vet ju själva hur ni ska efterfölja oss, för vi uppförde oss inte oordentligt bland er,
inte heller åt vi någons bröd utan att betala, utan under arbete och möda natt och dag, för att inte ligga någon av er till last.
Inte för att vi inte hade rätt till det, men vi ville ge er ett föredöme, för att ni skulle efterfölja oss,
för även när vi var hos er gav vi er det budet att om någon inte vill arbeta ska han inte heller äta.
För vi hör att några bland er lever oordentligt och inte arbetar utan ägnar sig åt onyttiga saker.
Men sådana befaller och förmanar vi genom vår Herre Jesus Kristus, att de arbetar i stillhet och äter sitt eget bröd.
Och ni, bröder, tröttna inte på att göra gott.
Men om någon inte lyder det vi säger i detta brev, ge noga akt på den mannen och umgås inte med honom, så att han får skämmas.
Men betrakta honom inte som en fiende, utan tillrättavisa honom som en broder.
Men må fridens Herre ge er sin frid alltid och på allt sätt. Herren vare med er alla.
Denna hälsning är med min egen hand, Paulus, som är ett kännetecken i alla brev, så skriver jag.
Vår Herre Jesu Kristi nåd vare med er alla. Amen.